# Il nazismo e la crisi delle relazioni internazionali

## La Repubblica di Weimar

L'ultimo anno di guerra fu particolarmente difficile per la Germania. La popolazione e l'esercito sapevano di avere perso.\
La monarchia dimostrava la sua debolezza e non era più in controllo della situazione. Intanto proseguiva la propaganda socialista: vennero creati dei *`consigli`* sul modello dei soviet russi dai soldati dell'esercito e dagli operai. Sembrava imminente una rivoluzione socialista.

Il `9 novembre 1918` venne proclamata la `repubblica` e due giorni dopo venne firmato l'armistizio con gli Anglo-Francesi.\
Vennero quindi indette le elezioni per formare un'Assemblea Costituente.

La preparazione a queste elezioni fece emergere le divisioni interne alla sinistra tedesca.\
La maggioranza del movimento socialista era il *Partito Socialdemocratico Tedesco* (`SPD`), che sosteneva posizioni riformiste e democratiche. Questo partito riteneva i *consigli degli operai e dei soldati* un'istituzione provvisoria, da smantellare quando la democrazia fosse stata pienamente operativa. Inoltre voleva evitare ulteriori lotte cercando dei compromessi cone le vecchie classi dirigenti.\
L'ala estrema del movimento socialista si divideva in:
- *Partito Socialdemocratico Indipendente* (`USPD`)
- `Lega di Spartaco`, inizialmente una corrente interna all'USPD, crearono alla fine del 1918 il *Partito Comunista Tedesco* (`KPD`)

Il dissenso sull'orientamento del governo e del Partito socialdemocratico portò i rivoluzionari in piazza. A `Berlino`, tra il `5` e il `13 gennaio 1919` gli spartachisti occuparono edifici pubblici e sedi di giornali, nel tentativo di boicottare le elezioni e rovesciare il governo.\
Il tentativo però fallì grazie all'intervento delle forze armate e dei *Freikorps* (corpi di volontari formati da militari reduci della guerra).

Alle elezioni per l'Assemblea Costituente, il `19 gennaio 1919`, furono le prime a suffragio universale e premiarono l'SPD con la maggioranza ma non assoluta. Venne creato così un governo di coalizione con il partito cattolico (*Zentrum*) e con i liberali democratici (DDP).\
Dalla cittadina di `Weimar` nel giro di un mese l'Assemblea diede al Paese la `Costituzione`. La Germania divenne quindi una *repubblica federale*:
- Potere legislativo: *Reichstag* (Parlamento)
- Potere di veto legislativo: *Reichsrat* (Consiglio federale)
- Potere esecutivo: governo presieduto da un *cancelliere*
- Il *presidente della Repubblica* veniva eletto ogni sette anni e disponeva di ampi poteri

Questa Costituzione, con i suoi tratti presidenzialisti, creò i presupposti per interpretazioni autoritarie del ruolo presidenziale.\
Questo si avverò solo quindici anni più tardi quando Hitler cancellò la democrazia in Germania.

Nello stesso periodo si andavano ultimando i trattati di pace alla Conferenza di Parigi. Qui, a `Versailles`, nel giugno `1919` venne stabilito che la Germania era l'unica responsabile della guerra e di tutte le sue conseguenze.\
L'umiliazione del Trattato di Versailles rafforzò, nonostante il nuovo sistema cercasse di lavorare per la pace, il nazionalismo tedesco.\
Un altro problema era quello delle `riparazioni`, fissate nella cifra di `132 miliardi di marchi oro`.

## Dalla crisi economica alla stabilità

Le condizioni di pace imposte alla Germania generarono una profonda crisi economica.\
Nel `1923` la Francia, con l'occasione del mancato pagamento di una rata delle riparazioni, occupò militarmente la zona industriale della `Ruhr`. I Tedeschi risposero con la *resistenza passiva*: lavoratori e imprenditori lasciarono le fabbriche rifiutandosi di collaborare con gli invasori.\
Per garantire un sostegno a questi la banca tedesca stampò carta moneta in quantità sempre più crescente, arrivando al `novembre 1923` quando il cambio dollaro-marco fu di `1 dollaro per 4200 miliardi di marchi`: il marco era carta straccia. La popolazione venne portata a livelli di povertà assurdi.

Gli anni tra il 1919 e il 1923 furono segnati da tensioni sociali e politiche. In questo clima crebbero le adesioni ai movimenti di estrema destra, gruppi che propagandavano un nazionalismo con componente razzista (spesso antisemita) e il risentimento per la pace "ingiusta".\
Il più attivo di questi gruppi era il `Partito Nazionalsocialista Tedesco dei Lavoratori` (`NSDAP`), fondato nel `1920` da `Adolf Hitler`.\
A Monaco nel novembre 1923 si verificò un nuovo tentativo di colpo di Stato, il cosiddetto <code><i>putsch</i> di Monaco</code>. I responsabili del complotto, tra cui Hitler, furono arrestati e venne ristabilito l'ordine.

La sempre più ampia diffusione degli estremismi rendeva urgente l'esigenza di guidare la Germania fuori dalla crisi.\
Nel `1923` si assunse questo compito `Gustav Stresemann` che formò un governo di coalizione con i seguenti obiettivi:
- Risanare l'economia
- Riaprire il dialogo con le potenze straniere sulla questione delle riparazioni

Il primo intervento fu la `riforma monetaria` che sostituì il vecchio marco con il *Rentenmark* (marco di rendita, equivalente a mille miliardi di vecchi marchi).\
Il governo tentò anche di risolvere il conflitto con la Francia e pose fine alla resistenza nella Ruhr.\
Vennero infine represse le opposizioni estremistiche di destra e di sinistra.

L'aiuto decisivo alla politica di Stresemann arrivò da un economista americano che elaborò un `piano di risanamento`, che venne approvato nel `1924`:
- La Germania non avrebbe pagato le riparazioni fino a quando la produzione industriale non fosse stata in grado di riprendersi
- A questo scopo dovevano essere forniti capitali alla Germania sotto forma di investimenti e prestiti agevolati

In questo modo la Germania sarebbe stata in grado di pagare le riparazioni e i debiti. Gli Stati Uniti avrebbero avuto un modo di allocare capitali eccedenti investendoli in Germania con grandi profitti.\
Già dal `1925` si poterono vedere i primi risultati positivi: la produzione superava addirittura quella dell'anteguerra.\
A rovinare il tutto ci pensò la [`depressione americana del 1929`][crisi-del-1929] che causò la ricomparsa della crisi, anche peggiore della precedente.

Nel 1925 l'economia tedesca sembrava aver superato il peggio, nello stesso periodo anche i rapporti internazionali si stavano stabilizzando: nell'`ottobre 1925` vennero firmati gli `Accordi di Locarno` (Germania, Francia, Inghilterra, Italia, Belgio e Polonia), con questo accordo la Germania cedeva l'Alsazia e la Lorena e accettava la smilitarizzazione della Renania ma non dava garanzie per le frontiere orientali.\
Questo fu un successo diplomatico, confermato dalla decisione di ammettere la Germania nella `Società delle Nazioni`. La Germania si riavvicinò anche alla Russia con vari accordi diplomatici e commerciali.

A confermare questo spirito di collaborazione pacifica (*spirito di Locarno*) venne firmato un nuovo accordo: il `Patto Briand-Kellogg`, entrato in vigore nel luglio `1929`, che coinvolgeva tutte le principali nazioni del mondo (tra cui Germania, Italia e Giappone) e stabiliva la risoluzione di tutti i contrasti tramite vie diplomatiche, rinunciando così alla guerra.

## La fine della Repubblica di Weimar

Nonstante la Germania fosse in condizioni di stabilità economica, restavano alcuni problemi:
- La ripresa era determinata solamente dai finanziamenti esteri
- Il nazionalismo continuava la sua diffusione
- I ceti medi erano costretti a sacrifici economici non indifferenti
- Le forze politiche democratiche non riuscivano a trovare un accordo

Con le elezioni successive e le ulteriori divisioni interne si andò solo confermando la crisi in cui era ora la Repubblica.

La situazione peggiorò nel `novembre 1929` quando il [crollo di Wall Street][crisi-del-1929] si fece sentire anche in Germania:
- I crediti statunitensi cessarono
- I disoccupati aumentarono di milioni l'anno
- La produzione industriale calò del 50% nel giro di tre anni
- Le piccole industrie e gli artigiani furono costretti a chiudere
- L'inflazione tornava a crescere, rovinando i piccoli risparmiatori

Cominciava a farsi strada l'ipotesi di una svolta politica e, seppur con motivazioni diverse, destra e sinistra volevano abbattere la democrazia:
- La destra voleva una dittatura
- La sinistra una rivoluzione socialista

La fine della Repubblica di Weimar si stava avvicinando anche grazie all'eccessivo sfruttamento dell'`articolo 48`, che consentiva al presidente di evitare il Parlamento per emanare disegni di legge in casi eccezionali: il *Reichstag* era sempre più inutile.\
Nel `1930` questo venne sciolto e vennero indette nuove elezioni, avvenute in un clima di continue lotte tra comunisti e nazisti e i risultati furono il risultato della radicalizzazione politica di quegli anni: vinse il Partito nazionalsocialista di Hitler.

Tra il 1930 e il 1932 la popolazione tedesca votò ben tre volte, nessun governo durava molto. Nello stesso periodo si rafforzavano invece sempre più i nazisti.\
Alle elezioni del `luglio 1932` i nazisti ottennero il `37,4%` dei voti: la `grande industria`, gli `agrari` e l'`esercito` appoggiavano tutti questo partito, considerato l'unico che potesse portare la Germania fuori dalla crisi.\
Così il `30 gennaio 1933` venne affidato a `Hitler` l'incarico di formare un nuovo governo.

Era finita la Repubblica di Weimar.

## Il nazismo

Il *Partito Nazionalsocialista Tedesco dei Lavoratori* (NSDAP) nacque a Monaco nel `1920`, nel clima di delusione per i risultati della [prima guerra mondiale][prima-guerra-mondiale].\
Secondo questi la perdita non fu dettata dalla maggior potenza delle forze dell'Intesa ma a dei sabotaggi interni da parte di marxisti e pacifisti.\
Un altro aspetto era anche l'anticapitalismo: i capitalisti dovevano rinunciare allo sfruttamento illimitato degli operai. Veniva proposto il `corporativismo`, si doveva collaborare tra *capi e seguito*, come rimedio ai conflitti sociali. Nei fatti, però, questo significò piegare gli operai alla volontà della grande industria.

Faceva parte dell'ideologia nazista il concetto di `purezza della razza` tedesca, il mito dell'`arianesimo`.\
La razza ariana veniva considerata la stirpe eletta e godeva del diritto-dovere di sottomettere le razze inferiori, purificando così la comunità tedesca. Facevano parte di questi *sottouomini* gli Ebrei, gli zingari, i portatori di handicap, gli omosessuali e i malati di mente.\
L'`antisemitismo` e il `razzismo` erano quindi un nuovo e delirante progetto politico. Venne indotta la popolazione alla lotta tramite i nuovi mezzi di comunicazione di massa, lo scopo non era però avere adesioni basandosi sul pensiero razionale, ma giocando sull'emotività del popolo.\
Tutto questo doveva essere sotto la guida infallibile del *führer* (capo supremo).

Prima dell'attività politica Hitler viveva di lavoretti senza prospettive, era infatti un pittore mediocre.\
Fu la guerra a renderlo un piccolo eroe, convincendolo di poter rendere grande la Germania dopo la sconfitta.\
Nel dopoguerra cominciò a frequentare un gruppo di estrema destra, che poi rifondò con il suo partito.\
Nel 1923, durante la carcerazione per il *putsch* di Monaco, scrisse il *Mein Kampf* (La mia battaglia), base teorica del nazismo i cui punti principali erano:
- `Lotta contro il liberalismo` e il disprezzo per la democrazia
- `Lotta al marxismo`
- `Lotta contro gli Ebrei`, accusati di controllare e sfruttare l'economia tedesca

Voleva creare una società gerarchica e, al vertice di ogni settore della società, dell'economia o della politica, doveva esservi un capo: il `Führerprinzip` (Il principio del capo).\
Al vertice assoluto risiedeva l'autorità stessa: Adolf Hitler, che si presentava come l'uomo che avrebbe guidato la Germania alla conquista dello `spazio vitale`, necessario per lo sviluppo e la prosperità del *Reich*.\
L'obiettivo principale si trovava a est, ovvero la distruzione dell'URSS e lo sfruttamento della razza slava. La forza militare diventava il mezzo supremo per la costruzione della nuova Germania.

All'inizio il Partito nazista era solo un piccolo gruppo, poco credibile all'elettorato tedesco. Così nel `1924` Hitler decise di dare al partito una veste legalitaria, cosicché aumentassero i consensi. Utilizzò comunque la violenza, con le `SA` (truppe d'assalto), per colpire i comunisti. Si basò inoltre su una `propaganda` incentrata su temi come la nazione, la razza, la grandezza tedesca e la punizione dei nemici.

Fu la [crisi del 1929][crisi-del-1929] a far avvicinare molti a questo tipo di partiti, ritenuti più determinati e decisi rispetto a quelli tradizionali.\
I nuovi sostenitori erano tutti appartenenti ai ceti rovinati dalla crisi, di cui i giovani, ormai senza prospettive, venivano spesso reclutati nelle SA.\
Con l'intento di affossare la Repubblica nel `1931` Hitler unì le forze con i conservatori in un fronte reazionario, il Fronte di Harzburg. Riuscì così, grazie al volto della destra legale, a conquistare la simpatia dei grandi capitalisti tedeschi, degli agrari e dell'esercito.

## Il Terzo Reich

Hitler andò al governo il `28 gennaio 1933` e cominciò subito la rimozione dall'amministrazione pubblica di ogni soggetto poco fidato. Inoltre decine di giornali accusati di fomentare disordini vennero soppressi e le SA si accanirono contro la sinistra.

Un evento fondamentale da ricordare è l'`Incendio del Reichstag`. Al giorno d'oggi si sa che sono stati con grande probabilità gli stessi nazisti ad accendere la miccia, ma sul momento furono accusati i comunisti.

Dopo l'incendio, venne dichiarato uno stato di emergenza e vennero quindi fissate nuove `elezioni` il 5 marzo, nelle quali, seppur non rispettando le aspettative, ottennero la vittoria con la maggioranza assoluta, iniziando quindi un'accentramento di potere nelle mani di Hitler e il suo partito.\
Iniziava così `legalmente` la `nazificazione` dello Stato.

In soli sei mesi Hitler riuscì a edificare uno Stato totalitario.\
Alla prima seduta del Parlamento, svoltasi il `23 marzo 1933`, Hitler ottenne l'approvazione di una legge che gli assegnava `pieni poteri`, iniziando così la `dittatura` del *führer*.\
Una legge successiva rese la Germania uno Stato a `partito unico`. I sindacati vennero soppressi e sostituiti da un'organizzazione corporativa, il *Fronte del lavoro*, controllata dallo Stato. Ogni istituzione, tra cui la scuola, venne *nazificata*. Venne creata una polizia segreta, la `Gestapo`, controllata da Himmler, capo delle `SS`, la milizia con il compito di stroncare le opposizioni. Il criterio di legalità divenne la volontà del *führer*.

Eliminate le opposizioni esterne, Hitler affrontò il problema del dissenso interno al partito. Rimaneva infatti una parte che rimaneva fedele alle idee delle origini, rappresentata soprattutto dalle SA. Nella notte del `30 giugno 1934`, la `notte dei lunghi coltelli`, le SS e la Gestapo uccisero moltissimi rappresentanti delle SA per un totale di oltre mille vittime.

Con la morte del presidente Hindenburg il `2 agosto 1934` Hitler assunse subito le funzioni di presidente: era ufficialmente il *führer* e il capo del *Terzo Reich*.

Il nazismo non incontrò mai durante la sua ascesa forti resistenze. L'opposizione era sempre debole e repressa con la forza, i nemici dello Stato venivano rinchiusi in campi di concentramento, i *lager*, controllati dalle SS e, qui, gradualmente annientati.\
Inizialmente la repressione colpì i comunisti, poi venne estesa agli altri partiti. Complessivamente circa un quarto dei parlamentari vennero uccisi.\
Per ragioni politiche o razziali anche molti intellettuali, come *Sigmund Freud* e *Albert Einstein*, furono costretti a emigrare. I loro libri vennero bruciati a Berlino e le loro idee vennero giudicate degenerate.\
La maggior parte degli emigrati andava negli Stati Uniti o in Sud America.

La Chiesa cattolica firmò il `20 luglio 1933` un `Concordato` con lo Stato tedesco che garantiva la libertà nel culto e nell'organizzazione ecclesiastica. I cattolici quindi non si opposero al regime, almeno fino al `1937` quando, dopo alcune azioni del *führer* che ledevano la Chiesa e i princìpi del cristianesimo, Pio XI condannò il governo tedesco per la violazione del Concordato, per il razzismo e per la divinizzazione dello Stato e del suo capo. Da allora cominciarono le persecuzioni ai cattolici.\
La Chiesa protestante, invece, si piegò al regime prestando giuramento al *führer* nel 1938.

La persecuzione degli Ebrei si articolò in tre fasi:
1. Dal `1933` al `1935` venne scatenata una `violenta propaganda` per diffondere tra i Tedeschi l'ostilità verso la comunità ebraica.\
   Vennero boicottati i negozi degli Ebrei, per esempio contrassegnandoli con la stella di David.\
   Il `7 aprile 1933` venne disposto il licenziamento di tutti i dipendenti della pubblica amministrazione non ariani, ovvero chiunque discendesse da genitori o nonni non ariani
2. Nel `1935` venne legalizzata la persecuzione: il `15 settembre` vennero emanate le `leggi di Norimberga` che di fatto escludevano gli Ebrei dalla vita tedesca, per questo molti decisero di emigrare.\
   Tra il `9` e il `10 novembre 1938`, la cosiddetta `notte dei cristalli`, vennero infrante le vetrine dei negozi degli Ebrei, distrutte le sinagoghe, incendiate le abitazioni e arrestati, feriti e uccisi Ebrei in tutta la Germania. Da allora fu solo un crescendo di violenze con un'opinione pubblica sostanzialmente indifferente
3. Lo `sterminio` venne attuato quando la [seconda guerra mondiale][seconda-guerra-mondiale] era già cominciata e si articolò in due parti:
   1. `1941`: uccisione sul posto degli Ebrei durante l'invasione dell'URSS
   2. `1942`: deportazione nei *lager*, la cosiddetta `soluzione finale della questione ebraica`. La popolazione ebraica europea venne stimata sugli 11 milioni, circa `6 milioni` sarebbero poi effettivamente `morti in campi di sterminio`.

Il nazismo non assunse mai il carattere di un'utopia positiva: non venne mai prospettato un futuro di pace e solidarietà, ma solo una società basata sullo *sfruttamento* e sulla *sopraffazione*.\
Hitler aveva in mente una società senza dissenso politico e "pura", ovvero senza Ebrei e persone con handicap vari o malattie mentali, o comunque persone ritenute inferiori.\
Faceva, insomma, dei campi di sterminio parte integrante della sua politica, quasi un qualcosa di *ordinario*. Basti pensare che il primo campo di concentramento, quello di `Dachau`, fu istituito poche settimane dopo l'ascesa al potere di Hitler nel `1933`. Per raggiungere la *razza padrona germanica* i nazisti dovevano intervenire direttamente sull patrimonio genetico, estirpando la *materia* biologicamente inferiore.\
Nel 1933 venne iniziata la sterilizzazione *`eugenetica`*, cioè consentendo la riproduzione tra soggetti portatori di caratteri geneticamente favorevoli. A questo scopo vennero forzati in dieci anni circa 30.000 aborti a donne tedesche.\
A questo si aggiunse l'*Operazione Eutanasia*, uno sterminio di massa attraverso il monossido di carbonio che coinvolse circa 80.000 cittadini tedeschi giudicati irrecuperabili o infermi. Le proteste però in questo caso fecero interrompere l'operazione dopo un'anno circa.

La politica repressiva fu costantemente accompagnata da una vasta propaganda, affidata a `Joseph Goebbels`, spesso legata alla diffusione del mito della razza pura e dell'uomo bello e sano.\
Vennero utilizzati i nuovi mezzi di comunicazione di massa come la radio e il cinema. A questo si aggiungeva una rigorosa censura sui giornali, il controllo della formazione scolastica e l'inquadramento della gioventù in organizzazioni naziste come la *Gioventù hitleriana*.

Il consenso arrivò principalmente dai successi di Hitler in politica estera, dalla diminuzione drastica della disoccupazione e dalla fine della crisi economica, tramite la costruzione di grandi opere pubbliche e la politica di riarmo.

## Economia e società

Nel `settore agricolo` il mercato e il consumo vennero sottoposti al controllo della *Corporazione alimentare del Reich*, con l'obiettivo di raggiungere l'`autosufficienza alimentare`, questo venne favorito tramite una legge che prevedeva che le terre fino a 125 ettari restavano proprietà della famiglia per sempre. Tuttavia quest'obiettivo non venne mai raggiunto.

Gli sforzi maggiori furono rivolti al `settore industriale`, risollevato grazie alla politica di `riarmo`.\
Dal `1935` fu reintrodotta la leva obbligatoria e dal `1936` le commesse militari garantirono un forte incremento della produzione industriale.
Successivamente, grazie al *piano quadriennale* per l'economia, vennero avviati imponenti lavori pubblici, come autostrade e canali, che permisero di raggiungere la `piena occupazione` nel `1938`.\
Tutta la produzione era finalizzata all'autosufficienza, garantendo ai capitalisti ingenti guadagni e li legava al regime in un rapporto di reciproco sostegno.

Il successo della politica economica dipese dal totale controllo sul mondo del lavoro. Vennero a questo scopo varate, tra il `1934` e il `1935` delle leggi che:
- `Impedirono la libertà di scelta del posto di lavoro`: al lavoratore veniva assegnato un posto dalle autorità senza la possibilità di rifiutare
- Istituirono il `servizio di lavoro obbligatorio` per i giovani tra i 18 e i 25 anni, garantendo alle autorità manodopera a basso costo per lavori di pubblico interesse

Venne esercitato il controllo anche sulla società e sulla `famiglia`.

## Gli anni Trenta: nazionalismo, autoritarismo e dittature. La politica estera di Hitler

Il successo di Hitler aprì la strada alla diffusione di `movimenti di estrema destra` ispirati al nazismo, per esempio in `Spagna` con la dittatura di *Francisco Franco* o in `Giappone` con *Hirohito*.

Dopo la [crisi del 1929][crisi-del-1929] l'obiettivo del governo nazista era diventato assorbire la disoccupazione e rilanciare l'economia: per questo serviva il progetto espansionistico di Hitler.\
Hitler intendeva conquistare lo `spazio vitale` necessario al popolo tedesco per imporre un *nuovo ordine* europeo con la *Grande Germania* a dominarlo. Per questo motivo andò contro le limitazioni imposte dal Trattato di Versailles e uscì dalla Società delle Nazioni. Avviò dunque il `riarmo` e indirizzò l'intera economia tedesca alla produzione bellica. Nel `1935` reintrodusse il reclutamento obbligatorio e costruì una flotta navale.

Il primo passo per la politica espansionistica fu, nel `1934` la tentata annessione dell'`Austria` ma fallì in quanto si opposero Francia, Gran Bretagna e Italia, che schierò anche delle truppe al confine.\
Successivamente, tramite plebiscito popolare, la regione della `Saar`, ceduta alla Francia dopo Versailles, ritornò sotto il controllo della Germania.

Le continue violazioni dei trattati internazionali da parte della Germania vennero discusse nella `Conferenza di Stresa` da Francia, Gran Bretagna e Italia, che però si limitarono solo a condannare le azioni di Hitler, senza intervenire direttamente. Questo di fatto lasciò campo libero a Hitler che occupò nel `1936` la `Renania` con il suo esercito, regione che secondo il Trattato di Versailles doveva rimanere smilitarizzata.

Consapevole dell'impotenza della Società delle Nazioni, nel `1936` Hitler si alleò con l'Italia fascista con un accordo, l'`Asse Roma-Berlino`, esteso un'anno dopo al Giappone per costituire l'`Asse Roma-Berlino-Tokyo`.

L'Unione Sovietica, preoccupata dalla politica estera della Germania e del Giappone, cercò di difendersi entrando nella Società delle Nazioni e stringendo un patto di alleanza con la `Francia`.\
Stalin uscì quindi dalla sua politica di isolamento per combattere i fascismo in un `unico fronte`, alleandosi con i partiti democratici e costituendo i cosiddetti `Fronti popolari` nei diversi Paesi.\
Tuttavia questo non fermò l'avanzare del nazismo in Europa, infatti Paesi come la `Francia` e la `Gran Bretagna` adottarono una politica di *`appeasement`*, per mantenere la pace ad ogni costo.\
In `Spagna` questa svolta democratica non venne accettata dalla destra militarista, cominciò quindi una lunga guerra civile.

## La guerra civile spagnola

*NON VERRÀ RIASSUNTA*

## Verso la guerra

Il tentativo di `annessione` dell'`Austria`, fallito nel 1934, andò a buon fine nel marzo `1938`, preceduto da una campagna filonazista.\
Successivamente Hitler conquistò la regione cecoslovacca dei `Sudeti`, dove risiedeva la maggior parte del sistema difensivo.\
Per evitare una guerra viene chiesto a Mussolini di mediare un accordo tra Germania e Cecoslovacchia. Così nel settembre `1938` Mussolini, Hitler, Chamberlain (premier britannico) e Daladier (Primo ministro francese) si incontrarono nella `Conferenza di Monaco`. Qui, dato che Mussolini era già alleato della Germania, venne approvata l'annessione dei Sudeti alla Germania e, volendo evitare la guerra, Francia e Inghilterra furono costretti ad accettare, dietro la promessa che il resto della Cecoslovacchia sarebbe rimasto indipendente.

Nel `marzo 1939`, non rispettando gli accordi presi, i nazisti completarono lo smembramento della Cecoslovacchia: la `Boemia` e la `Moravia`.\
Il `21` dello `stesso mese` la Germania chiese alla Polonia la città di `Danzica` e il `corridoio polacco`. Ora la Francia e la Gran Bretagna, stanche della politica di Hitler, si dichiararono pronte alla guerra pur di difendere i Polacchi.\
Nel `1939` l'`Italia` si mostrò favorevole alla politica aggressiva di Hitler: in `aprile` le truppe italiane occuparono l'`Albania`.

Il `22 maggio` dello stesso anno venne rafforzato il legame tra Italia e Germania con il `Patto d'acciaio`, che stabiliva il reciproco aiuto in caso di guerra, sia offensiva che difensiva.

Nella prospettiva di iniziare una guerra, Hitler voleva garantirsi la neutralità dell'Unione Sovietica, un'intervento di Stalin in caso di attacco alla Polonia sarebbe potuto essere pericoloso.\
Il `23 agosto 1939` venne firmato il `Patto Molotov-Ribbentrop`, un `patto di non aggressione` della durata di dieci anni che stabiliva:
- Come sarebbe stata spartita la `Polonia` tra le due potenze
- La spartizione della `regione baltica`

Con questo patto tutto era pronto per l'`invasione della Polonia` (`1 settembre 1939`): l'inizio della [seconda guerra mondiale][seconda-guerra-mondiale].

[crisi-del-1929]: La-crisi-del-1929.md
[prima-guerra-mondiale]: La-prima-guerra-mondiale.md
[seconda-guerra-mondiale]: La-seconda-guerra-mondiale.md
