# Il primo dopoguerra

## I problemi del dopoguerra

I trattati di pace firmati dopo la fine della [prima guerra mondiale][prima-guerra-mondiale] crearono una diffusa insoddisfazione. In Italia i nazionalisti la definirono una `vittoria mutilata`.

Nonostante la volontà del presidente degli Stati Uniti Wilson di affermare il principio di autodeterminazione, alcuni nuovi Stati erano composti di popoli diversi e spesso in contrasto fra loro.

A Ginevra nel `1920` venne fondata la `Società delle Nazioni`, che aveva lo scopo di risolvere contrasti tra gli Stati membri attraverso la diplomazia. Chi non avesse rispettato le decisioni prese avrebbe subito sanzioni economiche o militari.\
Però non riuscì a mantenere la pace a lungo a causa di:
- Rifiuto degli Stati Uniti di farne parte
- Mancanza di una propria forza militare

Il calo demografico dopo la guerra, oltre alle vittime causate da questa, fu dovuto anche all'epidemia della cosiddetta spagnola, chiamata così erroneamente.

Successivamente alla guerra, l'Europa dovette affrontare una gravissima crisi.\
Le fabbriche dovevano essere riconvertite alla produzione "normale", ma non tutte potevano permetterselo. In molte decisero tra il licenziamento e la riduzione degli stipendi.\
I Paesi reduci dal conflitto decisero di stampare nuova carta moneta che causò un'`inflazione incontrollabile`.\
Queste condizioni resero l'Europa dipendente dagli Stati Uniti.

## Il disagio sociale

La guerra aveva cambiato radicalmente la società, aveva segnato l'ingresso delle masse nella Storia:
1. I sindacati e i partiti, consapevoli della loro forza, si organizzarono
2. I reduci di guerra chiesero un riconoscimento al loro impegno e un reinserimento nella società
3. Gli operai volevano aumenti di salario e più potere nelle fabbriche
4. I contadini chiedevano la proprietà della terra che lavoravano
5. Il ceto medio manifestava il proprio disagio economico avvicinandosi ai movimenti più autoritari

La [prima guerra mondiale][prima-guerra-mondiale] influì pesantemente sul ruolo della donna, che si trovava ora a dover sostituire l'uomo nel mondo del lavoro.\
Le loro condizioni migliorarono a tal punto da consentire alle donne di emanciparsi dalla tutela di padri e fratelli.\
Questo processo di emancipazione portò all'ottenere il diritto di voto, in alcuni Paesi, già dalla fine della guerra.

Alla fine della guerra uno dei problemi più grandi fu il reinserimento dei reduci, che avevano rischiato la loro vita per la patria e non ricevevano nulla in cambio.\
Si riunirono quindi in associazioni che chiedevano risarcimenti e pensioni, tra queste si distingueva la pericolosa `Federazione Arditi d'Italia`.

L'insoddisfazione portò molti a volere un nuovo sistema politico che ponesse termine alla crisi. Le soluzioni proposte furono spesso rivoluzionarie o autoritarie, solo nei Paesi di antica tradizione liberale la democrazia liberale resse, negli altri si aprì la strada della dittatura.

## Il biennio rosso

Dopo la [rivoluzione bolscevica del 1917][rivoluzione-russa], si diffuse in Europa la volontà di `fare come in Russia`.\
Venne perciò creata la `Terza Internazionale Comunista` (Comintern), che avrebbe dovuto coordinare e controllare il movimento comunista internazionale.\
Negli anni immediatamente successivi si diffusero in molti Paesi europei i partiti comunisti.

Negli anni successivi alla guerra partiti politici e sindacati si organizzarono e impegnarono nella difesa dei diritti dei lavoratori.\
Il movimento operaio chiedeva una società più equa e giusta, salari più alti e case a prezzi accettabili.

Tra il 1919 e il 1920 l'Europa fu toccata da continue lotte operaie per l'aumento dei salari e la riduzione della giornata lavorativa a otto ore: il cosiddetto `biennio rosso`.\
Si organizzarono i consigli operai che dovevano rappresentare il proletariato.

Durante il biennio rosso in molti Paesi europei si tentò di creare un governo comunista, ma questi tentativi fallirono nella totalità dei casi, e, nel caso italiano, lasciò spazio al [fascismo][fascismo].

## Dittature, democrazie e nazionalismo

*NON VERRÀ RIASSUNTA*

## Le colonie e i movimenti indipendentisti

*NON VERRÀ RIASSUNTA*

[prima-guerra-mondiale]: La-prima-guerra-mondiale.md
[rivoluzione-russa]: La-rivoluzione-russa.md
[fascismo]: L-Italia-tra-le-due-guerre-il-fascismo.md
