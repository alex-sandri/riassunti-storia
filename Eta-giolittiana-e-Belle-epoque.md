# Età giolittiana e *Belle époque*

## Le illusioni della *Belle époque*

Grazie alla Seconda Rivoluzione Industriale, il Novecento iniziò con delle scoperte in ambito scientifico molto importanti:
- La `malaria` divenne `curabile`
- `Telegrafo`
- `Radio`
- Sviluppo `Igiene`

Fu per questo definito *Belle époque* il periodo che va dalla fine dell'Ottocento all'inizio della [prima guerra mondiale][prima-guerra-mondiale].\
Definizione strana se si pensa che si diffusero proprio in questo periodo il `nazionalismo` e il `razzismo`.

Questo era dunque un periodo di sperimentazione artistica e di vita brillante, simboleggiata dal locale parigino *`Moulin Rouge`*.\
Era anche un periodo che si pensava avrebbe garantito `pace` e `benessere`.

Tuttavia aumentavano anche le rivalità tra i vari Stati europei.

In questo periodo si andò diffondendo la possibilità di `influenzare le masse`. Venne infatti pubblicato il saggio *Psicologia delle folle*, di `Gustave Le Bon`, che cominciò ad analizzarne e capirne il comportamento, spesso irrazionale, il quale darà ispirazione ai più grandi dittatori della storia (vedi [`Stalin`][rivoluzione-russa], [`Hitler`][nazismo], Mao Zedong, [`Mussolini`][fascismo], ...).

La storia era ora mossa da `opinioni` e da `credenze`: le masse erano diventate le `padrone della storia` (la `Società di Massa`).

La `politica`, nella nuova società di massa, era mossa da sentimenti e passioni: la nuova `religione delle masse`;

Infatti, come successivamente verrà dimostrato dagli esempi sopracitati, prima di applicare cambiamenti sostanziali alla società, hanno dovuto ottenere il `consenso` della gente. Infatti il `politico era quasi diventato un'attore`, con gesti, posture e discorsi mirati a influenzare più il cuore delle persone che le loro menti, basandosi suoi loro desideri e sulle loro necessità (vedi Lenin con la distribuzione delle terre o Hitler con le sue riforme per riportare la Germania al suo antico "splendore").


## I caratteri generali dell'età giolittiana

Nel `1901` venne eletto ministro degli Interni `Giovanni Giolitti`.

Grazie all'esperienza acquisita ricoprendo varie variche amministrative statali, Giolitti conosceva bene la macchina burocratica italiana.

Nel `1903` divenne Primo ministro, dopo le dimissioni di Zanardelli.

L'influenza che esercitò sulla politica italiana fu così forte che il periodo che va dal 1901 al 1914 viene comunemente definito `età giolittiana`.\
Tuttavia non fu sempre presente al governo, in quanto in momenti di crisi cedeva il potere ad amici o avversari politici per, una volta dimostrata la loro incapacità, tornare al potere più forte di prima.

Questo periodo coincise più o meno con il decollo della rivoluzione industriale in Italia; i progressi più grandi si ebbero:
- Nell'industria `siderurgica`
- Nell'industria `elettrica`
- Nell'industria `meccanica` (nascita della FIAT)
- Nel settore `tessile`, dove si sviluppò particolarmente l'industria del `cotone`

Si formò il cosiddetto `triangolo industriale`, formato da Torino, Milano e Genova.

Nella Pianura Padana, grazie al miglioramento delle tecniche produttive, crebbe il settore agricolo.

Questo sviluppo, economico e industriale, venne favorito da:
- `Commesse statali` nel campo dei trasporti ferroviari
- `Protezionismo`: tassando i prodotti esteri Giolitti favorì lo sviluppo delle industrie al Nord mentre danneggiò il Sud che si vide chiuse le porte dei mercati esteri dove vendere i propri prodotti tipici
- Investimenti da parte delle grandi banche

Il `livello medio di vita migliorò`, i cui segni furono visibili soprattutto nelle città:
- Illuminazione elettrica
- Trasporti urbani
- `Acqua corrente`
- `Gas`
- Migliori condizioni igieniche

Tutti questi miglioramenti ebbero però anche dei lati negativi, come il sovraffollamento delle città del "triangolo industriale", dove gli operai si trovarono costretti in quartieri malsani e degradati.

Rimanevano un lusso il riscaldamento e i servizi igienici, questi ultimi erano solitamente condivisi tra più famiglie.

In questo contesto storico, all'interno del `Partito socialista italiano`, si formarono due correnti:
- `Riformisti`: guidati da `Filippo Turati`, ritenevano che si dovesse cambiare la società gradualmente attraverso le riforme.\
  Per raggiungere questo obiettivo era necessario collaborare e partecipare alla vita politica
- `Massimalisti`: guidati da `Benito Mussolini`, ritenevano che per cambiare la società si dovesse ricorrere alla rivoluzione, senza scendere a patti con il governo.\
  Nel settembre 1904 i massimalisti proclamarono il `primo sciopero generale nazionale`. Giolitti per risposta indisse nuove elezioni alle quali trionfarono i liberali, per la paura della "minaccia rossa".\
  Nel 1912 i massimalisti sostituirono i riformisti alla guida del partito e, nello stesso anno, `Mussolini` divenne direttore del giornale di partito, *`Avanti!`*

## Il doppio volto di Giolitti

Il modo di far politica di Giolitti venne definito dal `doppio volto`:
- Un volto `aperto` e `democratico` nell'affrontare i problemi del `Nord`
- Un volto `conservatore` e `corrotto` nello sfruttare i problemi del `Sud`

Al Nord `consentì gli scioperi` e fece assumere una posizione neutrale al governo per quanto riguardave i conflitti sindacali.\
Questo lo fece perché sosteneva che, consentendo gli scioperi, un pericolo rivoluzionario non sarebbe potuto esistere.

Varò anche alcune `riforme` a vantaggio dei lavoratori che stabilirono:
- `Giornata lavorativa` ad un massimo di `10 ore`
- Vennero riorganizzate le indennità per invalidità e vecchiaia
- Tutela della maternità delle lavoratrici
- `Età minima per lavorare` elevata a `12 anni`

Le varie lotte portarono all'`aumento dei salari`, che permisero la diffusione al Nord del benessere economico tipico della società di massa.

Altri interventi di Giolitti furono:
- `Statalizzazione delle ferrovie` (1905)
- `Nazionalizzazione delle assicurazioni sulla vita` (1912): venne creato a questo proposito l'`INA` (Istituto Nazionale Assicurazioni), che avrebbe dovuto avere il monopolio del settore. Questo però non avvenne a causa dell'opposizione delle assicurazioni private

Giolitti fallì però nel garantire una maggiore giustizia fiscale e nell'affrontare la `questione meridionale`, ovvero il divario tra Nord e Sud, che non fece altro che aumentare durante il suo governo.\
Se si eccettua infatti la costruzione dell'`acquedotto pugliese` gli interventi diretti al Sud erano perlopiù sotto forma di "leggi speciali", il cui flusso di denaro che veniva generato alimentava la già presente `corruzione`, alla quale lui non mise riparo, poichè comoda anche a lui.

Al `Sud` erano inoltre proibiti gli `scioperi`, che venivano `repressi con la forza`. In parole povere, insomma, il Sud era utile solo durante le elezioni e andava controllato attentamente per assicurarsi che venissero elette le persone fedeli a Giolitti.\
Questo suo comportamento verso il Sud valse a Giolitti il titolo di `ministro della malavita`.

I lavoratori del Sud, a causa della scarsa offerta di lavoro e della sovrabbondanza di manodopera, si videro diminuire drasticamente i salari, portando il Meridione in uno stato di povertà.\
Così in molti decisero di partire verso l'estero e si riuscì, quindi, a ristabilire un equilibrio in quanto:
- Chi lavorava all'estero mandava parte della propria paga (le `rimesse`) in Italia, aumentando così la ricchezza
- Non presentandosi più il problema della sovrabbondanza di manodopera i lavoratori rimasti videro il proprio salario e potere contrattuale aumentare

## Tra successi e sconfitte

Giolitti decise di riprendere la politica coloniale per tre motivi principali:
- Voleva dimostrare ai nazionalisti che poteva aumentare il `prestigio internazionale` dell'Italia
- Voleva assecondare i maggiori `gruppi industriali` e `finanziari`
- Voleva accontentare l'`opinione pubblica`, che riteneva necessario avere nuove terre per dare lavoro a tutti gli emigranti

Nel `1911`, dunque, l'Italia dichiarò guerra alla `Turchia` per conquistare la `Libia` ma, dopo i primi successi, la popolazione della Libia oppose una forte resistenza.\
Si decise perciò di cambiare tattica, ovvero di attaccare direttamente la Turchia: venne inviata la marina ad occupare il `Dodecaneso` e, spaventati da una possibile invasione, i Turchi firmarono nel `1912` il `Trattato di Losanna`, con il quale la Libia veniva ceduta all'Italia.

Le notevoli spese affrontate per la conquista non crearono però grandi opportunità per gli emigranti.\
La Libia non era infatti la terra fertile e rigogliosa, con grandi ricchezze minerarie come promesso dalla propaganda: era uno `scatolone di sabbia`.\
Solo le banche e l'industria militare ottennero dei vantaggi da questa operazione.\
Inoltre la sovranità dell'Italia rimase limitata alla sola fascia costiera e, solo durante il [regime fascista][fascismo], si spinsero più all'interno.

Nel `maggio 1912` venne introdotto il `suffragio universale maschile`, ovvero il diritto di voto per tutti i cittadini maschi che avessero compiuto il trentesimo anno d'età.\
Per poter votare già a ventuno anni occorreva invece aver adempiuto agli obblighi del servizio militare o saper leggere e scrivere.\
Gli elettori erano ora il `24% della popolazione`, che comprendeva ora i due grandi movimenti di massa: i socialisti e i cattolici.

Il *non expedit*, che proibiva ai cattolici di votare o essere votati nelle elezioni dello Stato, venne in parte ammorbidito da Pio X: i cattolici si recarono per la prima volta alle urne nel 1904.\
Tuttavia la costituzione di un partito cattolico era ancora proibita; esistevano però varie associazioni cattoliche quali:
- L'`Opera dei Congressi`, le cui attività spaziavano dall'assistenza caritativa all'animazione culturale
- I sindacati cattolici
- Le `cooperative bianche` (il bianco era il colore dei cattolici)
- L'`Azione Cattolica`

Nel `1913` venne stipulato il `Patto Gentiloni` che prevedeva che i cattolici votassero solo per i candidati liberali che avessero difeso la Chiesa, questo patto garantì a Giolitti di nuovo la maggioranza alle elezioni dello stesso anno.

La guerra in Libia e l'economia che ritornava in uno stato di crisi costrinsero Giolitti a dare le dimissioni, nella speranza di essere richiamato come negli anni precedenti.\
Come suo successore venne eletto `Antonio Salandra` che, al contrario di quello che avrebbe fatto Giolitti, quando scoppiarono dei disordini al Nord, la `settimana rossa`, inviò l'esercito a reprimerli.\
Si ritornava perciò nel clima di tensione che aveva caratterizzato la fine del secolo precedente, non migliorava la situazione la crisi dei rapporti internazionali che sfociò nella [prima guerra mondiale][prima-guerra-mondiale].

Era così finita l'età giolittiana.

## La cultura italiana

Durante l'età giolittiana si impose in Italia la `cultura di massa`.\
L'Italia non rimase esclusa dalla grandi correnti culturali dell'epoca, basti pensare in letteratura a [Gabriele D'Annunzio][gabriele-d-annunzio].\
Inoltre nacque in Italia il [`movimento futurista`][futurismo], che ebbe una rilevanza non solo culturale.

Un altro personaggio che conobbe la fama durante l'età giolittiana fu `Cesare Lombroso` che creò l'`antropologia criminale`.\
Per lui esistono due tipi di delinquenti:
- `Delinquenti nati`
- `Delinquenti d'occasione`, i quali possono essere recuperati in quanto sono stati portati al delitto da fattori esterni

Queste sue teorie vennero subito dimenticate dopo la sua morte.\
Infatti la `psichiatria` scartò questo suo approccio anche in quanto era fonte di `gravi pregiudizi`.\
Tuttavia fu anche sostenitore della moderna teoria della `pena rieducativa` e anche di alternative al carcere per i casi meno gravi.

[fascismo]: L-Italia-tra-le-due-guerre-il-fascismo.md
[prima-guerra-mondiale]: La-prima-guerra-mondiale.md
[rivoluzione-russa]: La-rivoluzione-russa.md
[futurismo]: https://italiano.alexsandri.com/Futurismo
[gabriele-d-annunzio]: https://italiano.alexsandri.com/Gabriele-D-Annunzio
[nazismo]: Il-nazismo-e-la-crisi-delle-relazioni-internazionali.md
